Door indiening van deze onafhankelijkheidsverklaring, verklaar ik dat:

ik, waar nodig, al het mogelijke in het werk heb gesteld om van mijn echtgeno(o)t(e) of levenspartner en van degenen die financieel afhankelijk van mij zijn de benodigde informatie te verkrijgen om alle vragen in deze verklaring juist en volledig te kunnen beantwoorden;

ik de onafhankelijkheidsregels en -beperkingen van DTTL en Deloitte Nederland begrijp die gelden voor mijn gezinsleden, mijn naaste familieleden en mijzelf;

ik naar mijn beste weten, nauwkeurig en volledig antwoord heb gegeven op de vragen in deze verklaring. Behalve voor zover anders aangegeven in mijn antwoorden hierboven, heb ik mij gehouden aan het onafhankelijkheidsbeleid dat van toepassing is, ook waar dit mijn gezins- en naaste familieleden betreft;

ik mij ervan bewust ben dat het mijn eigen verantwoordelijkheid is het onafhankelijkheidsbeleid van DTTL en Deloitte Nederland na te komen, en dat als dat beleid voor mij niet duidelijk is of als ik vragen heb in relatie tot het naleven van dit onafhankelijkheidsbeleid, ik daarover gericht advies zal vragen binnen Deloitte Nederland of aan de Director of Independence;

ik mij ervan bewust ben dat mijn antwoorden onderdeel uitmaken van het kwaliteitscontrolesysteem van DTTL en Deloitte Nederland ten aanzien van onafhankelijkheid en dat deze worden beoordeeld door functionarissen van Deloitte die betrokken zijn bij de monitoring hiervan en bij onafhankelijkheidsonderzoeken en anderen, in overeenstemming met de toepasselijke regelgeving, regels, wetten of professionele maatstaven. Voorts ben ik mij ervan bewust dat er disciplinaire maatregelen tegen mij kunnen worden genomen indien ik onvoldoende medewerking verleen aan of tekortschiet in de nakoming van het onafhankelijkheidsbeleid van DTTL en Deloitte Nederland.
